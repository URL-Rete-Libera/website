---
# title: "Statuto"
alias: "statuto"
date: 2020-12-24T19:28:23+01:00
---

# STATUTO URL RETE LIBERA APS

## ART. 1 (Denominazione, sede e durata)
E costituita fra i presenti, ai sensi del Codice civile e del Decreto Legislativo 3 luglio 2017, n. 117 (in `
seguito denominato “Codice del Terzo Settore”), una associazione avente la seguente denominazione:
“URL Rete Libera APS”, da ora in avanti denominata “associazione”, con sede legale in via Giuseppe
Gasparre n. 7/A in Noicàttaro (BA) CAP 70016. L’associazione ha durata illimitata. Il trasferimento
della sede legale nell’ambito dello stesso comune potrà avvenire con delibera del Consiglio Direttivo.
Il trasferimento della sede legale in altra città dovrà essere disposto con delibera dell’Assemblea di
modifica dello statuto.

## ART. 2 (Scopo, finalità e attività)

L’associazione non ha scopo di lucro e persegue finalità civiche, solidaristiche e di utilità sociale, mediante lo svolgimento in favore dei propri associati, di loro familiari o di terzi di una o più delle seguenti attività di interesse generale, avvalendosi in modo prevalente dell’attività di volontariato dei propri associati ed in particolare persegue le seguenti finalità:

1. promuovere il concetto di Software Libero e Open Source in ogni sua forma e sensibilizzare le
Università pubbliche e/o private insieme ai loro enti;

2. produzione di strumenti software Open Source, volti a migliorare la comunicazione e la qualità
della vita di cittadini e studenti affetti da disabilità e/o DSA;

3. preparare, organizzare e partecipare a eventi, seminari di studio e manifestazioni, anche all’estero,
inerenti ai temi trattati dall’Associazione;

4. stipulare convenzioni con enti pubblici o privati per la gestione di corsi e seminari ed anche eventualmente garantire la prestazione di servizi rientranti nell’ambito dei propri scopi istituzionali.

L’associazione realizza i propri scopi con le seguenti attività:

- Sviluppo di strumenti software;

- Coordinamento di attività volte all’aggiornamento culturale tra i suoi associati e terzi;

- Divulgazione attraverso strumenti di propria produzione o di enti esterni;

- Organizzazione e promozione di workshop ed eventi pubblici.

L’associazione non dispone limitazioni con riferimento alle condizioni economiche e discriminazioni di
qualsiasi natura in relazione all’ammissione degli associati e non prevede il diritto di trasferimento, a
qualsiasi titolo, della quota associativa.

## ART. 3 (Ammissione e numero degli associati)
Il numero degli associati è illimitato ma, in ogni caso, non può essere inferiore al minimo stabilito dalla
Legge. Possono aderire all’associazione le persone fisiche e gli enti del Terzo Settore o senza scopo di
lucro che condividono le finalità della stessa e che partecipano alle attività dell’associazione con la loro
opera, con le loro competenze e conoscenze.
Gli associati si dividono in:

1. Fondatori: sono coloro i quali hanno partecipato alla costituzione dell’Associazione e sono i
firmatari del presente atto.

2. Ordinari: sono persone fisiche, altre associazioni o fondazioni, che richiedono di essere ammesse
all’Associazione e dichiarano interesse nelle tematiche dell’Associazione e coerenza con i principi
della stessa.

3. Sostenitori: sono coloro che sostengono l’Associazione con il solo versamento di una quota annuale
e che condividano i principi e le finalità dell’Associazione

4. Onorari: sono persone fisiche che si sono distinte per meriti particolari, ovvero che si sono fatti
particolarmente onore nel sostenere l’Associazione o che sono in grado di portare onore e visibilità
all’Associazione.

Chi intende essere ammesso come associato dovrà presentare all’Organo di amministrazione una domanda scritta che dovrà contenere:

- l’indicazione del nome, cognome, residenza, data e luogo di nascita, codice fiscale nonch ́e recapiti
telefonici e indirizzo di posta elettronica;

- la dichiarazione di conoscere ed accettare integralmente il presente Statuto, gli eventuali regolamenti e di attenersi alle deliberazioni legalmente adottate dagli organi associativi.

L’Organo di Amministrazione delibera sulla domanda secondo criteri non discriminatori, coerenti con le
finalità perseguite e le attività di interesse generale svolte. La deliberazione di ammissione deve essere
comunicata all’interessato e annotata, a cura dell’Organo di Amministrazione, nel libro degli associati.

L’Organo di Amministrazione deve, entro 60 giorni, motivare la deliberazione di rigetto della domanda di ammissione e comunicarla agli interessati. Qualora la domanda di ammissione non sia accolta

dall’Organo di Amministrazione, chi l’ha proposta può entro 60 giorni dalla comunicazione della deliberazione di rigetto, chiedere che sull’istanza si pronunci l’Assemblea, che delibera sulle domande non
accolte, se non appositamente convocati, in occasione della loro successiva convocazione.
Lo status di associato ha carattere permanente e può venire meno solo nei casi previsti dall’art. 5. Non
sono pertanto ammesse adesioni che violino tale principio, introducendo criteri di ammissione strumentalmente limitativi di diritti o a termine.

## ART. 4 (Diritti e obblighi degli associati)
Gli associati hanno il diritto di:

- eleggere gli organi associativi e di essere eletti negli stessi;

- essere informati sulle attività dell’associazione e controllarne l’andamento;

- frequentare i locali dell’associazione;

- partecipare a tutte le iniziative e manifestazioni promosse dall’associazione;

- concorrere all’elaborazione ed approvare il programma di attività;

- essere rimborsati dalle spese effettivamente sostenute e documentate;

- prendere atto dell’ordine del giorno delle assemblee, prendere visione dei bilanci e consultare i
libri associativi.

Gli associati hanno l’obbligo di:

- rispettare il presente Statuto e gli eventuali Regolamenti interni;

- svolgere la propria attività verso gli altri in modo personale, spontaneo e gratuito, senza fini di
lucro, anche indiretto;

- versare la quota associativa secondo l’importo, le modalità di versamento e i termini annualmente
stabiliti dall’Assemblea.

## ART. 5 (Perdita della qualifica di associato)

La qualifica di associato si perde per morte, recesso o esclusione. L’associato che contravvenga gravemente agli obblighi del presente Statuto, negli eventuali Regolamenti interni e nelle deliberazioni degli organi associativi, oppure arrechi danni materiali o morali di una certa gravità all’associazione e per mancato versamento della quota associativa annuale può essere escluso dall’associazione mediante deliberazione dell’Assemblea con voto segreto e dopo aver ascoltato le giustificazioni dell’interessato.

La deliberazione di esclusione dovrà essere comunicata adeguatamente all’associato che potrà presentare
le proprie controdeduzioni. L’associato può sempre recedere dall’associazione.
Chi intende recedere dall’associazione deve comunicare in forma scritta la sua decisione all’Organo di amministrazione, il quale dovrà adottare una apposita deliberazione da comunicare adeguatamente all’associato. La dichiarazione di recesso ha effetto con lo scadere dell’anno in corso, purchè sia fatta almeno 3 mesi prima. I diritti di partecipazione all’associazione non sono trasferibili.

Le somme versate a titolo di quota associativa non sono rimborsabili, rivalutabili e trasmissibili.
Gli associati che comunque abbiano cessato di appartenere all’associazione non hanno alcun diritto sul
patrimonio della stessa.

## ART. 6 (Organi)
Sono organi dell’associazione:

- l’Assemblea;

- l’Organo di Amministrazione (o consiglio direttivo);

- il Presidente.

Tutte le cariche sono elettive e gratuite, salvo il rimborso delle spese effettivamente sostenute e documentate per l’attività prestata ai fini dello svolgimento della funzione.

## ART. 7 (Assemblea)
Nell’Assemblea hanno diritto di voto tutti coloro che sono iscritti, da almeno 3 mesi, nel libro degli
associati. Ciascun associato ha un voto e può farsi rappresentare in Assemblea da un altro associato
mediante delega scritta, anche in calce all’avviso di convocazione. Ciascun associato può rappresentare
sino ad un massimo di 3 associati. Si applicano i co. 4 e 5, art. 2372 del Codice civile, in quanto
compatibili. La convocazione dell’Assemblea avviene mediante comunicazione scritta, contenente il
luogo, la data e l’ora di prima e seconda convocazione e l’ordine del giorno, spedita e/o inviata tramite
posta elettronica almeno 10 giorni prima della data fissata per l’Assemblea all’indirizzo risultante dal
libro degli associati.

L’Assemblea si riunisce almeno una volta l’anno per l’approvazione del bilancio di
esercizio. L’Assemblea deve essere inoltre convocata quando se ne ravvisi la necessità o quando ne sia
fatta richiesta motivata da almeno un decimo degli associati.

L’Assemblea ha le seguenti competenze inderogabili:

- nomina e revoca i componenti degli organi associativi e, se previsto, il soggetto incaricato della
revisione legale dei conti;

- approva il bilancio di esercizio;

- delibera sulla responsabilità dei componenti degli organi associativi, ai sensi dell’art. 28 del Codice
del Terzo Settore, e promuove azione di responsabilità nei loro confronti;

- delibera sulla esclusione degli associati;

- delibera sulle modificazioni dell’Atto costitutivo o dello Statuto;

- approva l’eventuale regolamento dei lavori assembleari;

- delibera lo scioglimento, la trasformazione, la fusione o la scissione dell’associazione;

- delibera sugli altri oggetti attribuiti dalla Legge, dall’Atto costitutivo o dallo Statuto alla sua
competenza.

L’Assemblea è validamente costituita in prima convocazione con la presenza della metà più uno degli
associati presenti, in proprio o per delega, e in seconda convocazione qualunque sia il numero degli
associati presenti, in proprio o per delega.

L’Assemblea delibera a maggioranza di voti. Nelle deliberazioni di approvazione del bilancio e in quelle
che riguardano la loro responsabilità, i soci amministratori non hanno voto.

Per modificare lo Statuto occorre la presenza di almeno 3/4 degli associati e il voto favorevole della maggioranza dei presenti.

Per deliberare lo scioglimento dell’associazione e la devoluzione del patrimonio occorre il voto favorevole di almeno 3/4 degli associati.

## ART. 8 (Organo di amministrazione)
L’Organo di amministrazione opera in attuazione delle volontà e degli indirizzi generali dell’Assemblea
alla quale risponde direttamente e dalla quale può essere, per gravi motivi, revocato con motivazione.
Rientra nella sfera di competenza dell’Organo di amministrazione tutto quanto non sia per Legge o per
Statuto di pertinenza esclusiva dell’Assemblea o di altri organi associativi. In particolare, e tra gli altri,
sono compiti di questo organo:

- eseguire le deliberazioni dell’Assemblea;

- formulare i programmi di attività associativa sulla base delle linee approvate dall’Assemblea;

- predisporre il Bilancio di esercizio e l’eventuale Bilancio sociale;

- predisporre tutti gli elementi utili all’Assemblea per la previsione e la programmazione economica
dell’esercizio;

- deliberare l’ammissione e l’esclusione degli associati;

- deliberare le azioni disciplinari nei confronti degli associati;

- stipulare tutti gli atti e contratti inerenti le attività associative;

- curare la gestione di tutti i beni mobili e immobili di proprietà dell’associazione o ad essa affidati.

L’Organo di amministrazione è formato da un numero di componenti, compreso tra 5 e 9, nominati
dall’Assemblea per la durata di 3 anni e sono rieleggibili.
La maggioranza degli amministratori sono scelti tra le persone fisiche associate ovvero indicate dagli
enti associati: si applica l’art. 2382 Codice civile riguardo alle cause di ineleggibilità e di decadenza.

L’Organo di amministrazione è validamente costituito quando è presente la maggioranza dei componenti. Le deliberazioni dell’Organo di amministrazione sono assunte a maggioranza dei presenti. Gli amministratori, entro 30 giorni dalla notizia della loro nomina, devono chiederne l’iscrizione nel Registro unico nazionale del Terzo Settore indicando, oltre alle informazioni previste nel co. 6, art. 26 del Codice del Terzo Settore, a quali di essi è attribuita la rappresentanza dell’associazione e precisando se
disgiuntamente o congiuntamente.

Il potere di rappresentanza attribuito agli amministratori è generale, pertanto le limitazioni di tale
potere non sono opponibili ai terzi se non sono iscritte nel suddetto Registro o se non si prova che i
terzi ne erano a conoscenza.

## ART. 9 (Presidente)

Il Presidente rappresenta legalmente l’associazione - nei rapporti interni ed in quelli esterni, nei confronti di terzi ed in giudizio - e compie tutti gli atti che la impegnano verso l’esterno.

Il Presidente è eletto dall’Assemblea tra i propri componenti a maggioranza dei presenti.
Il Presidente dura in carica quanto l’Organo di amministrazione e cessa per scadenza del mandato, per
dimissioni volontarie o per eventuale revoca, per gravi motivi, decisa dall’Assemblea, con la maggioranza dei presenti. Almeno un mese prima della scadenza del mandato dell’Organo di amministrazione, il Presidente convoca l’Assemblea per la nomina del nuovo Presidente.

Il Presidente convoca e presiede l’Assemblea e l’Organo di amministrazione, svolge l’ordinaria ammini
strazione sulla base delle direttive di tali organi, riferendo a quest’ultimo in merito all’attività compiuta.

Il Vice Presidente sostituisce il Presidente in ogni sua attribuzione ogniqualvolta questi sia impossibilitato nell’esercizio delle sue funzioni.

## ART. 10 (Patrimonio)
Il patrimonio dell’associazione – comprensivo di eventuali ricavi, rendite, proventi ed altre entrate
comunque denominate – è utilizzato per lo svolgimento delle attività statutarie ai fini dell’esclusivo
perseguimento delle finalità civiche, solidaristiche e di utilità sociale.

## ART. 11 (Divieto di distribuzione degli utili)
L’associazione ha il divieto di distribuire, anche in modo indiretto, utili ed avanzi di gestione, fondi
e riserve comunque denominate, ai propri associati, lavoratori e collaboratori, amministratori ed altri
componenti degli organi associativi, anche nel caso di recesso o di ogni altra ipotesi di scioglimento
individuale del rapporto associativo.
ART. 12 (Risorse economiche)

L’associazione può trarre le risorse economiche, necessarie al suo funzionamento e allo svolgimento della propria attività, da fonti diverse, quali: quote associative, contributi pubblici e privati, donazioni
e lasciti testamentari, rendite patrimoniali, proventi da attività di raccolta fondi nonch ́e dalle attività
diverse da quelle di interesse generale, di cui all’art. 6 del Codice del Terzo Settore.

## ART. 13 (Bilancio di esercizio)
L’associazione deve redigere il bilancio di esercizio annuale e con decorrenza dal primo gennaio di ogni
anno. Esso è predisposto dall’Organo di amministrazione, viene approvato dalla Assemblea entro 4
mesi dalla chiusura dell’esercizio cui si riferisce il bilancio e, se previsto per legge, depositato presso il
Registro unico nazionale del Terzo Settore.

## ART. 14 (Libri)
L’associazione deve tenere i seguenti libri:

- libro degli associati, tenuto a cura dell’Organo di amministrazione;

- libro delle adunanze e delle deliberazioni dell’Assemblea, in cui devono essere trascritti anche i
verbali redatti per atto pubblico, tenuto a cura dell’Organo di amministrazione;

- libro delle adunanze e delle deliberazioni dell’Organo di amministrazione, tenuto a cura dello
stesso organo;

- il libro delle adunanze e delle deliberazioni dell’Organo di controllo, tenuto a cura dello stesso
organo;

- il libro delle adunanze e delle deliberazioni degli eventuali altri organi associativi, tenuti a cura
dell’organo cui si riferiscono.

## ART. 15 (Volontari)
I volontari sono persone che per loro libera scelta svolgono, per il tramite dell’associazione, attività in
favore della comunità e del bene comune, mettendo a disposizione il proprio tempo e le proprie capacità.

La loro attività deve essere svolta in modo personale, spontaneo e gratuito, senza fini di lucro, neanche
indiretti, ed esclusivamente per fini di solidarietà.

L’attività dei volontari non può essere retribuita in alcun modo, neppure dai beneficiari.\
Ai volontari possono essere rimborsate dall’associazione soltanto le spese effettivamente sostenute e documentate per l’attività prestata, entro limiti massimi e alle condizioni preventivamente stabilite dall’Organo di amministrazione: sono in ogni caso vietati rimborsi spese di tipo forfetario. Le spese sostenute dai volontari possono essere rimborsate nei limiti di quanto
previsto dall’art. 17 del Decreto Legislativo 3 luglio 2017 n. 117.

La qualità di volontario è incompatibile con qualsiasi forma di rapporto di lavoro subordinato o autonomo e con ogni altro rapporto di lavoro retribuito con l’associazione.

L’associazione deve assicurare i volontari contro gli infortuni e le malattie connessi allo svolgimento
dell’attività di volontariato, nonch ́e per la responsabilità civile verso i terzi.

## ART. 16 (Lavoratori)
L’associazione può assumere lavoratori dipendenti o avvalersi di prestazioni di lavoro autonomo o di
altra natura, anche dei propri associati, solo quando ciò sia necessario ai fini dello svolgimento delle
attività di interesse generale e al perseguimento delle finalità statutarie.
In ogni caso, il numero dei lavoratori impiegati nell’attività non può essere superiore al 50% del numero
dei volontari o al 5% del numero degli associati.

## ART. 17 (Scioglimento e devoluzione del patrimonio residuo)
In caso di estinzione o scioglimento dell’associazione, il patrimonio residuo è devoluto, previo parere
positivo dell’Ufficio regionale del Registro unico nazionale del Terzo Settore, da quando sarà operativo,
e salva diversa destinazione imposta dalla Legge, ad altri enti del Terzo Settore, o a fini di utilità sociale,
nelle more della piena operatività del suddetto Ufficio. L’Assemblea provvede alla nomina di uno o più
liquidatori preferibilmente scelti tra i propri associati.

## ART. 18 (Rinvio)
Per quanto non è espressamente previsto dal presente Statuto, dagli eventuali Regolamenti interni e
dalle deliberazioni degli organi associativi, si applica quanto previsto dal Decreto Legislativo 3 luglio
2017, n. 117 (Codice del Terzo Settore) e, in quanto compatibile, dal Codice civile.

